---
date: 2021-02-04T22:25:00
image: "/blog/images/2021/ltp.jpg"
title: "Lakástakarék kalandok"
lead: "Még 2017-ben nyitottam egy lakástakarékot azzal a céllal, hogy talán négy év múlva lesz valamicske önerőm egy kis lakásra, de azóta jócskán megváltoztak a dolgok."
categories: ["Ingatlan"]
tags: ["Lakástakarék", "LTP", "Megtakarítás", "OTP bank"]
---

<p>Például már nem jár állami támogatás azoknak akik 2018 október 17-e nyitották, így nekem még szerencsém volt az enyémmel. </p>

<p>Meglepő módon négy év alatt a havi 20.000 forintból nem jön ki egy önerő, maximum egy garázsra, de így is van egy komoly tétel amibe jól jön a félrerakott pénz, mégpedig a konyhabútor.</p>

<p>Kevesen tudják, de a lakástakarékot nem csak önerőre, felújításra, vagy hiteltörlesztésre lehet felhasználni (ha akarjuk az állami támogatást), hanem sok egyéb másra is, ami a ház része, pl. medence, beépített bútorok, beépített konyhai gépek, stb. A lényeg hogy olyan dolgokra ami a ház része, és nem mozdítható, vagyis nem egykönnyen.</p>

<p>Itt egy lista az <a rel="noreferrer noopener" href="https://ujltp.hu/mire-hasznalhato-fel-lakastakarek-itt-teljes-lista/" data-type="URL" data-id="https://ujltp.hu/mire-hasznalhato-fel-lakastakarek-itt-teljes-lista/" target="_blank">ujltp</a> oldaláról:</p>

<h2>Ajtó, ablak</h2>

<ul>
    <li>ablak</li>
    <li>bejárati kapu</li>
    <li>biztonsági rács</li>
    <li>biztonsági üvegfólia</li>
    <li>biztonsági zár</li>
    <li>garázs ajtó</li>
    <li>harmonika ajtó</li>
    <li>kilincsek</li>
    <li>kopogtató</li>
    <li>napellenző</li>
    <li>névjegytábla</li>
    <li>redőny</li>
    <li>reluxa</li>
    <li>szúnyogháló</li>
    <li>távirányító bejárati kapuhoz</li>
    <li>védőrács</li>
    <li>nyílászárókhoz szigetelő anyag</li>
    <li>ablakok építése, üvegezése</li>
    <li>autó bejáró építése</li>
</ul>

<h2>Fürdőszoba</h2>

<ul>
    <li>csempe</li>
    <li>járólap</li>
    <li>szaniterek</li>
    <li>gázbojler</li>
    <li>hidromasszázs</li>
    <li>kád</li>
    <li>pezsgőfürdő</li>
    <li>szappantartó,falra szerelhető akasztók</li>
    <li>szauna</li>
    <li>tükör</li>
</ul>

<h2>Konyha</h2>

<ul>
    <li>beépített hűtőgép</li>
    <li>beépített konyhamalac</li>
    <li>beépített mikrohullámú sütő</li>
    <li>beépített mosogatógép</li>
    <li>beépített konyhabútor</li>
    <li>beépített szag és páraelszívó</li>
    <li>beépített főzőlap</li>
    <li>beépített gáztűzhely</li>
    <li>beépített lávaköves sütő</li>
</ul>

<h2>Ház</h2>

<ul>
    <li>lakás, családi ház, tanyai lakóingatlan vásárlása, építése vagy cseréje</li>
    <li>terasz kiépítés</li>
    <li>teraszra napellenző</li>
    <li>térkő és annak lerakása</li>
    <li>riasztóberendezés</li>
    <li>búvárszivattyú</li>
    <li>kútfúrás</li>
    <li>medence</li>
    <li>szauna</li>
    <li>tereprendezés</li>
    <li>termőföld</li>
    <li>díszkő burkolat a járdán</li>
    <li>elektromos kapu</li>
    <li>garázs építés /felújítás</li>
    <li>konténer, anyag – és sitt szállítás</li>
</ul>

<h2>Szoba</h2>

<ul>
    <li>galéria</li>
    <li>gardrób</li>
    <li>polcrendszerek és ezekhez szükséges anyagok</li>
    <li>fürdőszobai szekrények</li>
    <li>bútorlap</li>
    <li>csavarok</li>
    <li>különféle gipszstukkók</li>
    <li>karnis</li>
    <li>szalag függöny</li>
    <li>padlószőnyeg</li>
    <li>pvc szőnyeg</li>
</ul>

<h2>Hűtés-fűtés</h2>

<ul>
    <li>beépített légkondicionáló</li>
    <li>cserépkályha készítés</li>
    <li>kandalló készítés</li>
    <li>radiátorokhoz hő visszaverő fólia</li>
    <li>radiátor</li>
    <li>villanykályha vétel, beszerelés</li>
    <li>napelem</li>
</ul>

<h2>Világítás</h2>

<ul>
    <li>villanykapcsoló</li>
    <li>izzó</li>
    <li>csillár</li>
    <li>falra és mennyezetre szerelt lámpatest</li>
    <li>kerti kandeláber</li>
    <li>antenna cseréje</li>
    <li>internet, kábel TV., telefonhálózat kiépítése</li>
</ul>

<p><strong>Lehetnek</strong> eltérések a bankok között, így érdemes először náluk érdeklődni mielőtt felbontjuk a szerződést, mert onnantól elkezd ketyegni az óra. A kifizetés 3 hónap, ha nem akarunk fizetni 3%-ot a banknak amiért oda adják a pénzünket, utána marad 180 napunk bemutatni a számlákat.</p>

<p>Nekem OTP-s van így a velük kapcsolatos tapasztalataimat tudom leírni.</p>

<p>Az LTP-t 10 évre nyitottam, de a 4. évtől felhasználható. Sajnos onnantól, hogy kérem a pénzt, ez meg is szűnik, nincs lehetőség tovább fenntartani. Arra sincs lehetőség hogy csak X összeget adjanak ki, vagy az egészet utalják ki vagy semmit.</p>

<p>Amikor lejár a 3 hónap türelmi idő (pff), akkor vissza kell menjek egy kitöltött űrlappal és a tulajdoni lappal. Az utóbbira azért van szükség, mert igazolnom kell, hogy az a ház bizony az enyém, és a számlákon is ennek a címnek kell szerepelnie.</p>

<p>És itt jön egy csavar.</p>

<p>Mivel az egész utca új, hivatalosan még nincsenek házszámok. Az ügyintéző hölgy szilárd meggyőződéssel mondta, hogy nem elég a helyrajzi szám, mindenképpen kell a pontos lakcím.</p>

<p>Most megy a rohangálás, hogy ezt mielőbb kiderítsük és reménykedjünk, hogy hamar felkerül a tulajdoni lapra is, de mivel egy az önkormányzat dolga, kicsit aggódom. Meglátjuk mi lesz. (folyt. köv.)</p>