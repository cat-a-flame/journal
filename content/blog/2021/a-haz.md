---
date: 2021-01-31T14:38:00
image: "/blog/images/2021/haz.jpg"
title: "A ház"
lead: "Nagyjából 5-6 házat néztünk meg mire meglett <strong><em>A</em></strong> ház. Elég határozott elképzeléseim voltak hogy mit szeretnék, miben vagyok hajlandó kompromisszumot kötni, így egészen hamar rátaláltam arra amit kerestem. Ez annak is köszönhető, hogy már évek óta tervezgettem, álmodoztam, bújtam a Pinterestet ötletek után.<br>Persze mondanom sem kell, életem otthona nem egy 80nm-es ikerház, de a jelen körülmények és anyagi helyzettel is el tudtam egy olyan otthont képzelni amit imádni tudnék."
categories: ["Ingatlan"]
tags: ["Házvásárlás", "Ingatlan vásárlás", "Lakásvásárlás"]
---

<p>A ház új építésű egy olyan utcában ami szintén új, 3 hónapja kapott csak nevet, még aszfalt sincs. Ennek megvannak az előnyei és a hátrányai is. Előny, hogy minden ház új, a kábelek a földben vannak elvezetve ezzel egy olyan utcaképet alkotva mint az amerikai filmekben! Letisztult és kellemes.<br>A hátrány, hogy pl. az aszfalt az az önkormányzat felelőssége, szóval majd lesz, valamikor, egyszer.</p>

<div class="project-image-wrapper">
    <figure>
        {% image "../images/2021/haz.jpg", "Halásztelek, névtelen utca" %}
        <figcaption>Halásztelek, névtelen utca</figcaption>
    </figure>
</div>

<p>Az egész utcának egy kivitelezője van, de különböző építtetők. Akivel és szerződtem, ő 4 ugyanolyan ikerházat húzott fel. Amennyire lehet, hagyja a vevőt beleszólni a dolgokba, így a falakon, nyílászárókon és a tetőn kívül más nem nagyon volt megcsinálva ezzel elég nagy mozgásteret hagyva nekünk.<br>Burkolatok, színek, kapcsolók, konnektorok, fürdő elrendezése, fűtés típusa is ránk várt. Pont annyi stressz amennyit még ki lehet bírni.</p>

<p>Már az első megtekintés alkalmával is látni lehetett, hogy nem egy összetákolt mekkmester munka, spórolva ott ahol lehet, hanem szép, tisztességes munka. Az építtetőnek is érdeke, hogy a lehető legjobb legyen, mert ez az első ilyen projektje, konkrétan a mi lakásunk lesz az első ami elkészül teljesen.</p>

<p>Az árban benne volt  pár extra, például a beépített, hőszigetelt redőnyök, 3 rétegű ablakok, a burkolatok X forintig, illetve a fürdőszobába a kád, csap, mosdó, ilyesmi. Volt, amivel túlszaladtunk a megadott kereten, de azt önköltségen vállaltuk és nem annyira nagy tétel ha azt nézzük, hogy feltehetőleg X évig fogjuk nézegetni azt a csempét vagy padlót.</p>

<h2>Paraméterek</h2>

<p>A ház maga 83 négyzetméteres, a kert 350 körül van. Pont akkora, hogy legyen egy kis zöld, de ne kelljen egész nap füvet nyírni. Külön van egy gépház is a hőlégszivattyúnak.</p>

<p>Az elrendezése az alábbi helyiségekből áll:</p>

<ul>
    <li>Konyha</li>
    <li>Spejz</li>
    <li>Nappali + étkező</li>
    <li>Fürdőszoba</li>
    <li>Mellékhelyiség</li>
    <li>Hálószoba</li>
    <li>Dolgozószoba</li>
    <li>Szabadidőszoba (TV, olvasósarok)</li>
    <li>Előszoba</li>
</ul>

<div class="project-image-wrapper">
    <figure>
        {% image "../images/2021/alaprajz.jpg", "Alaprajz" %}
        <figcaption>Alaprajz</figcaption>
    </figure>
</div>

<p>Persze a színek párszor már megváltoztak a kép készítése óta, de valami ilyesmi lesz a kialakításunk. 2 személynek, gyerekek nélkül.</p>